{
  "title": "همه کشورها از فیلترینگ استفاده می‌کنند.",
  "body": "عبدالحسین خسروپناه، دبیر شورای‌عالی انقلاب فرهنگی در مصاحبه‌ای اختصاصی با وب‌سایت جماران گفته «هیچ کشوری در دنیا نیست که از فیلترینگ استفاده نکند.» به گفته او همه کشورها مثل آمریکا، انگلیس، آلمان، فرانسه، ژاپن، کره جنوبی و چین از فیلترینگ استفاده می‌کنند: \n\n«اینکه گفته شود فیلترینگ ناکارآمد است، حرف درستی نیست؛ چون در دنیا و در همه کشورها مثل آمریکا، انگلیس، آلمان، فرانسه، ژاپن، کره جنوبی و چین از فیلترینگ استفاده می‌کنند و هیچ کشوری در دنیا سراغ نداریم که از فیلترینگ استفاده نکند.\nمعلوم است فیلترینگ را کارآمد می‌دانند که استفاده می‌کنند. اما نکته اینجاست که باید جایگزین مناسب فیلترینگ بیاید و مردم بتوانند از ظرفیت‌های فضای مجازی به خوبی در مسیر زیست حکیمانه استفاده کنند. سایت‌های غیراخلاقی در دنیا فیلتر است؛ برای نمونه در آمریکا یک نوجوان هجده ساله نمی‌تواند وارد کانال‌ها و سایت‌های غیر اخلاقی شود و یا با شرائط خاصی وارد می‌شود.\nدنیا فیلترینگ را با شروط خاصی پذیرفته است اما باید ظرفیت‌های داخلی را تقویت کرد. برای نمونه اپلیکیشن‌های داخلی باید روز به روز تقویت شوند و مردم می‌توانند از آن‌ها در کسب و کار و فعالیت‌های اجتماعی، فرهنگی و اقتصادی و حتی هیأت‌های مذهبی استفاده کنند. در برخی شهرها که منبری‌های باسواد و معروفی دارد، افرادی که توان شرکت حضوری در مجالس آنان را ندارند، از ظرفیت فضای مجازی استفاده می‌کنند.»",
  "rating": "false"
}