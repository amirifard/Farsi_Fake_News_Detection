{
  "title": "کنگره آمریکا وجود موجودات فضایی و فرازمینی را تایید کرده است.",
  "body": "نشستی که روز پنجم مرداد ۱۴۰۲ درباره موجودات فضایی و اشیاء ناشناس پرنده (UFO) از سوی کنگره آمریکا برگزار شد، بازتاب زیادی در رسانه‌های ایران و جهان داشت.\n\nاین جلسه، نشست استماع عمومی یکی از کمیته‌های نظارتی مجلس نمایندگان آمریکا بود و در آن سه مقام نظامی پیشین آمریکا ادعا کردند دولت ایالات متحده، درباره موجودات ناشناخته فضایی و «بشقاب‌پرنده‌ها» اطلاعات بیشتری نسبت به آنچه تا کنون اعلام کرده دارد.\n\nدیوید گروش، از مقام‌های اطلاعاتی پیشین آمریکا که در پنتاگون سرپرست تحلیل گزارش‌های مشاهده اشیاء پرنده ناشناس بود، راین گریوز، خلبان پیشین نیروی دریایی آمریکا و دیوید فریور، یکی از فرماندهان پیشین نیروی دریایی آمریکا، انتقادها، ادعاها و تجربه‌های خود را در این زمینه به نمایندگان دموکرات و جمهوری‌خواه منتقل کردند.",
  "rating": "false"
}