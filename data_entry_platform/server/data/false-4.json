{
  "title": "اساتید اخراجی دچار رکود علمی بودند.",
  "body": "در روزهای اخیر بار دیگر اخراج گسترده اساتید دانشگاه در ایران به تیتر خبرها بازگشت. در تازه‌ترین موج از این اخراج‌ها در روز شنبه چهارم شهریور خبر تعلیق و اخراج حداقل ۱۰ استاد در یک روز منتشر شد.\n\nاز پاییز سال گذشته و بعد از اعتراضات سراسری در ایران و افزایش فعالیت دانشگاه‌ها تعداد اخراج‌‌ها و تعلیق‌ اساتید افزایش یافت.\n\nوزارت کشور اما اظهارنظرها در مورد سیاسی بودن این اخراج‌ها را «شتابزده» خواند. مرکز اطلاع‌رسانی وزارت کشور اعلام کرده:\n\n«آنچه وزارت علوم در برابر معدود اساتیدی که دچار رکود علمی بوده، اما نقش مهمی در نمایش‌های رسانه‌ای داشته‌اند، صورت داده کاملا بر مبنای موازین قانونی و اداری و البته وظیفه انقلابی این وزارتخانه برای پویایی علمی و فرهنگی دانشگاه‌ها بوده است که جای تقدیر دارد.»",
  "rating": "false"
}