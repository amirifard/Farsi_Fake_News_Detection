{
  "title": "بر اساس لایحه حجاب و عفاف، زنان زیر ۱۸ سال به خاطر حجاب به کلانتری برده نمی‌شوند.",
  "body": "محمدباقر قالیباف، رئیس مجلس شورای اسلامی می‌گوید بر اساس آنچه در لایحه حجاب و عفاف آمده، هیچ زنی که زیر ۱۸ سال باشد، به کلانتری برده نمی‌شود. این اظهارات، روز ۲۲ مرداد ۱۴۰۲ و در واکنش به تذکر یکی دیگر از نمایندگان مجلس اعلام شد.\n\nغلامرضا نوری قزلجه، نماینده بستان‌آباد (استان آذربایجان شرقی) در صحن علنی مجلس تذکر داد که این لایحه وارد حوزه دانش‌آموزی هم شده است و گفت: «وقتی یک دانش آموز ۱۰ ساله در مدرسه‌ای خلاف این قانون عمل کند باید والدین که صبح دانش‌آموز خود را به مدرسه فرستاده‌اند، شب او را از کلانتری تحویل بگیرند و این می‌تواند جامعه را به‌هم بریزد.»\n\nدر پاسخ به این گفته بود که قالیباف، ادعای دستگیر نکردن کودکان را مطرح کرد:\n\n«هیچ نفر، هیچ خانمی زیر ۱۸ سال حتی احضار نمی‌شود و به کلانتری برده نمی‌شود. اینکه می‌گویند باید بروید از کلانتری جمع کنید، کاملا دروغ محض است.»",
  "rating": "false"
}