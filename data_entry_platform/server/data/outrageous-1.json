{
  "title": "در دو سال اخیر در دانشگاه تهران حتی یک مورد اخراج استاد نداشته‌ایم",
  "body": "استاد دانشکدگان مدیریت دانشگاه تهران در مورد قطع همکاری با برخی اساتید نیز عنوان کرد: هر از چند گاهی می‌شنویم که موضوع اخراج برخی اساتید در دانشگاه تهران مطرح می‌شود که چنین خبری اصلا صحت ندارد و حداقل در دوره دو ساله مدیریت اینجانب در دانشگاه تهران حتی یک مورد اخراج استاد نداشته‌ایم. البته همانند همه دانشگاه‌های معتبر دنیا، دانشگاه تهران نیز با جمعیت پنجاه هزار نفری، اگر طرح دعوایی توسط استاد، دانشجو و کارمندی اقامه شود، نهادها و هیات‌های مربوطه رسیدگی لازم را به عمل می‌آورند و عمده آنها حل‌وفصل می‌شود، ولی اگر موارد لاینحلی هم باشد به نهادهای قضایی ارجاع می‌شود که ممکن است فرد مورد نظر تا زمان صدور رای قضایی به حالت تعلیق درمی‌آید که بسیار محدود است؛ در این دو سال اخیر شاهد دو مورد بوده‌ایم که امیدوارم با رای نهادهای قضایی، تکلیف این افراد روشن شود.",
  "rating": "outrageous"
}