{
  "title": "ویدئوی وصیت‌نامه‌ مریم میرزاخانی به دخترش",
  "body": "این روزها در شبکه‌های اجتماعی و به‌خصوص در اینستاگرام، ویدئویی به اشتراک گذاشته می‌شود که ادعا می‌شود وصیت‌نامه مریم میرزاخانی، ریاضی‌دان سرشناس ایرانی (۱۳۵۶-۱۳۹۶) است. بخش‌هایی از این ویدئو با عنوان‌های Time to Go و «صحبت‌های مریم میرزاخانی با دخترش» به صورت گسترده در حال بازنشر است.\nویدئو به زبان انگلیسی است و در آن صدای زنی شنیده می‌شود که ظاهرا مریم میرزاخانی است. زن در حال خواندن متنی است که خطاب به دخترش نوشته و در آن جملات انگیزشی به گوش می‌خورد. جملاتی مانند اینکه «عمر کوتاه است و فرصت‌ها کمند» یا «بلند شو و حرکت کن».\n\nصدایی که شنیده می‌شود،در ابتدا و انتهای ویدئو می‌گوید که قرار است در تاریخ ۱۴ جولای از دنیا برود و به همین دلیل است که دست به نوشتن این وصیت‌نامه کرده است.",
  "rating": "outrageous"
}