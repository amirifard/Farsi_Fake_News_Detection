{
  "title": "کشف گور دسته‌جمعی شهدای مسجد گوهرشاد در مشهد و بازخوانی پرونده این جنایت",
  "body": "خبرگزاری فارس ـ گروه تاریخ ـ مهدی احمدی: طی روز‌های اخیر در مشهد اخباری درباره کشف بقایایی از گور دسته جمعی شهدای واقعه گوهرشاد در فضای مجازی شنیده می‌شود، ظاهراً این گور جدید در گودال خشت‌مال‌های مشهد کشف شده است، البته اینکه بقایای پیکر‌های کشف‌‌شده مربوط به جنایت گوهر‌شاد باشد هنوز تأیید قطعی نشده است، اما احتمال انتصاب این پیکر‌ها به شهدای گوهرشاد زیاد است.\n\nاین اتفاق درحالی رخ می‌دهد که شاهدان بسیاری از همان سال روایت می‌کردند که پس از کشتار مردم در مسجد گوهر‌شاد مأموران رضاخان پیکر‌های مطهر شهدا و حتی زخمی‌ها را با کامیون به چند نقطه در مشهد منتقل و بدون انجام غسل و کفن به صورت جمعی دفن کردند و تخمین‌ها در این زمینه حدود ۴ هزار شهید است.",
  "rating": "outrageous"
}