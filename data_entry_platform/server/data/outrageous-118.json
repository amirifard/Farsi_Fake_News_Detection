{
  "title": "با ۱۰ راکتور هسته‌ای SMR می‌توان مشکل آب هفت استان را حل کرد.",
  "body": "محمدحسن دهقانی مسئول پیشین بسیج دانشجویی دانشگاه خلیج فارس بوشهر که دبیر قرارگاه شهید احمدی روشن سازمان بسیج دانشجویی در تهران بزرگ است روز ۱۵ آذر ۱۴۰۰ برای توضیحاتی پیرامون فعالیت‌های بسیج دانشجویی، به مناسبت ۱۶ آذر، در برنامه جهان‌آرا که از شبکه افق وابسته به سازمان هنری رسانه‌ای اوج (سپاه) از تلویزیون ایران پخش می‌شود، حضور پیدا کرد. او در بخشی از این برنامه گفت (از دقیقه ۱:۱۵:۰۰ به بعد): «بسیج دانشجویی دانشگاه تهران در دانشکده فیزیک در نمایشگاه تخصصی دستاوردهای هسته‌ای در حوزه SMRها (راکتورهای کوچک ماژولار) پژوهش‌هایی انجام داده. کارویژه اصلی آنها تامین آب [آب‌شیرین‌کن] است و با داشتن ۱۰ تا از این راکتورها می‌توانیم آب هفت استان خراسان جنوبی، سیستان و بلوچستان، هرمزگان، بوشهر، یزد، کرمان و خوزستان که تنش آبی جدی دارند را تامین کنیم. این راکتورها در طول مدت ۵ تا ۱۰ سال در سواحل مکران نصب می‌شود و می‌تواند آب مورد نیاز کشور برای مدت ۸۰ سال را تامین کند. تفاوت این راکتورها با راکتور بوشهر این است که بوشهر در طول یک سال ۸۰ تن اورانیوم می‌خواهد اینها ۸ تن می‌خواهند و طول عمر بوشهر ۶۰ سال و این راکتورها ۸۰ سال است. سرمایه‌گذاری اولیه بوشهر ۵ میلیارد دلار در طول ۸ تا ۱۰ سال برای ۱/۳ تا ۱/۸ میلیارد دلار برای هر ماژول است با ۱۰ ماژول حدود ۷/۲ میلیارد دلار تمام می‌شود.»",
  "rating": "outrageous"
}