{
  "title": "ایران بعد از گینه، بیشترین آمار ازدواج دختران کم‌سن را در جهان دارد.",
  "body": "در دو هفته گذشته و پس از آن که مرکز آمار ایران گزارش آماری ازدواج کودکان در بهار ۱۴۰۰ را منتشر کرد، مطالبی در رسانه‌ها، سایت‌های خبری و شبکه‌های اجتماعی به این مضمون منتشر شد که ایران بعد از گینه رکورددار ازدواج دختران کم سن وسال است. \n\nبعضی رسانه‌ها هم در گزارش‌های خود نوشتند: «ایران پس از گینه پایین‌ترین سن قانونی ازدواج را در جهان دارد.\nعبدالصمد خرمشاهی، حقوقدان یکی از افرادی است که این موضوع را در گفت‌وگو با خبرگزاری ایسنا نقل کرده است. خرمشاهی روز ششم آذر ماه ۱۴۰۰ در بخشی از گفت‌وگویی که با ایسنا درباره کودک همسری و نقش قانون برای جلوگیری از این ازدواج‌‌ها انجام داده، با اشاره به گزارش اخیر مرکز آمار درباره رشد کودک همسری گفته است: «آمارها نشان می‌دهد که ما بعد از کشور گینه، بیشترین آمار ازدواج دختران کم سن و سال را داریم.» ",
  "rating": "outrageous"
}