{
  "title": "ماشین انرژی رایگان قبلا ساخته شده اما توطئه‌گران آن را مخفی کرده و سازندگانش را سرکوب کرده‌اند.",
  "body": "اخیرا یک ویدئو در شبکه‌های اجتماعی به خصوص اینستاگرام دست به دست می‌شود که در شرح آن گفته شده: «چند سکانس از یک مستند علمی که در مورد دانشمندانی است که اختراع آنها دنیای ما را تغییر می‌داد ولی جلوی آنها را گرفتند و تحقیقات‌شان به نفع دولت ضبط شد.»\n\nویدیو با این جمله شروع می‌شود: «به نظر می‌رسد دانشمندان مدت‌ها پیش از قرن هجدهم به‌فکر دستیابی به الکتریسیته بدون احتراق بودند.»\n\nدر ادامه این ویدیو، گوینده روی تصاویر، روایتی از تلاش‌های پژوهشگرانی را ارايه می‌دهد که می‌خواستند ژنراتوری را اختراع کنند که انرژی تولیدی آن بیشتر از انرژی مصرفی آن است و به‌این‌ترتیب به منبع انرژی بی‌پایان رایگان دست پیدا کنند، اما توطئه‌هایی علیه آنها در طول تاریخ توسط بانک‌داران و غول‌های نفتی فراملیتی و دولت آمریکا انجام شده و آنها سرکوب شده‌اند.",
  "rating": "outrageous"
}