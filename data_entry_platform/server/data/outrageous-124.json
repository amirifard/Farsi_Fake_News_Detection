{
  "title": "تمساحی که به آهوی باردار رحم می‌کند!",
  "body": "«تمساح پس از چند ثانیه دهانش را باز می‌کند و آهویی که یک پایش زیر آرواره‌ قدرتمند تمساح قرار دارد، به سرعت پایش را بیرون می‌کشد و فرار می‌کند. تمساح هم راهش را کج می‌‌کند و به سمت رودخانه می‌رود.» این ویدئو در سال‌های اخیر بارها در شبکه‌های اجتماعی مختلف با عناوینی شبیه ترحم تمساح بر آهوی باردار، به اشتراک گذاشته شده‌است. اغلب این ویدئو در شبکه‌های مجازی با جملاتی پندآموز برای انسان‌ها همراه است که به دل‌رحمی و اخلاق‌مداری حیوانات اشاره می‌کنند و از انسان‌ها می‌خواهد مهربانی و مدارا را از این تمساح یاد بگیرند. \n\nگوهر خیراندیش بازیگر باسابقه سینما و تلویزیون یکی از افرادی است که اخیرا این ویدئو را در اینستاگرامش به اشتراک گذاشته است. او در توضیح این ویدئو نوشته است: «ببینید این تمساح چگونه بر آهوی باردار رحم می‌کند و او را رها می‌سازد. کاش آدم‌ها هم به این دل‌رحمی بودند و راضی به مرگ هیچ انسانی نبودند.»",
  "rating": "outrageous"
}