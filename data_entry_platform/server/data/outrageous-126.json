{
  "title": "هنری کیسینجر در سال ۲۰۰۹ گفته با واکسیناسیون اجباری می‌توان انسان‌ها را کنترل کرد.",
  "body": "پستی که این روزها در شبکه‌های اجتماعی فارسی‌زبان مثل تلگرام منتشر می‌شود، ادعا می‌کند «هنری کیسینجر» سیاست‌مدار و وزیر پیشین امور خارجه آمریکا در یک سخنرانی مربوط به سال ۲۰۰۹ در «شورای سازمان بهداشت جهانی»، به سرمایه‌دارهای جهان توصیه کرده که برنامه واکسن اجباری را در پیش بگیرند زیرا با این کار، مردم جهان همه چیز را خواهند پذیرفت و این اقدام مقدمه‌ای برای تغییر ژنتیک و عقیم‌سازی است.\n\nاین پست به همراه عکسی دست‌به‌دست می‌شود که در آن این جملات به زبان انگلیسی نوشته شده است:\n\nهنری کیسینجر در صحبت‌هایش در شورای سازمان بهداشت جهانی در ۲۵ فوریه ۲۰۰۹:\n\n«زمانی که گله واکسن اجباری را بپذیرد، بازی تمام شده است. آن زمان دیگر همه چیز را خواهند پذیرفت. اهدای اجباری خون و اعضای بدن... می‌توانیم کودکان را از نظر ژنتیک تغییر دهیم و عقیم سازیم... ذهن گوسفندان را کنترل کنید تا گله را کنترل کنید. سازندگان واکسن میلیاردها دلار سود خواهند کرد. و بسیاری از شما که در این سالن حضور دارید سرمایه‌گذار هستید. این یک برد-برد بزرگ است. ما گله را کوچک می‌کنیم و گله خودش هزینه‌های خدمات معدوم‌سازی را پرداخت می‌کند.»",
  "rating": "outrageous"
}