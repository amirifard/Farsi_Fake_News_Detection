{
  "title": "دموکرات‌های آمریکا صریحا گفته‌اند داعش را ما به وجود آورده‌ایم.",
  "body": "رهبر جمهوری اسلامی ایران مدعی است: «دموکرات‌های آمریکا صریحا گفته‌اند داعش را ما به وجود آورده‌ایم.»\n\nآقای خامنه‌ای روز ۲ آبان ۱۴۰۰ در دیدار با مهمانان کنفرانس وحدت اسلامى‌ و جمعی از مسئولان نظام، اعلام کرد که داعش مجموعه‌ای است که آمریکایی‌ها آن را به وجود آورده‌اند و دموکرات‌ها گفته‌اند آمریکا داعش را به وجود آورده‌ است. او در سخنرانی خود، به دو انفجار در افغانستان اشاره کرد و گفت:\n\n«دست‌آموزهای آمریکا در هر جای دنیای اسلام که بتوانند، فتنه ایجاد می‌کنند. نزدیک‌ترین نمونه‌اش همین حوادث تأسّف‌بار و گریه‌آور افغانستان در این دو جمعه‌ی گذشته است که مسجد مردمِ مسلمان و در حال نماز را منفجر کردند؛ چه کسی منفجر می‌کند؟ داعش؛ داعش کیست؟ داعش همان مجموعه‌ای است که آمریکایی‌ها ــ همین گروه دموکرات آمریکا [که الان در قدرتند] ــ صریحاً گفتند که این را ما به وجود آورده‌ایم؛ البتّه حالا نمی‌گویند، حالا انکار می‌کنند، امّا این از آنها سر زده، این را صریحاً بیان کرده‌اند.»",
  "rating": "outrageous"
}