{
  "title": "ممنوعیت واردات لوازم خانگی یکی از سیاست‌های اصلی کره‌ جنوبی بود و هنوز هم محدودیت‌ها در کره ادامه دارد.",
  "body": "حمیدرضا غزنوی، سخنگوی انجمن تولیدکنندگان لوازم خانگی ایران روز دهم مهر ۱۴۰۰، در گفت‌‌وگو با خبرگزاری فارس،گفته است: \n\n«ممنوعیت واردات لوازم خانگی یکی از سیاست‌های اصلی کره‌ جنوبی بود و در عین حال، توزیع کالا در فروشگاه‌ها و مراکز عرضه نیز به شدت تحت کنترل بود تا هیچ کالای خارجی در این فروشگاه‌ها عرضه نشود.»\n\nسخنگوی انجمن تولیدکنندگان لوازم خانگی در آن گفت‌وگو همچنین تاکید کرده:\n\n«در حال حاضر این نوع محدودیت‌ها همچنان اعمال می‌شود، به طوری که حتی امکان وارد کردن یک دستگاه دوربین عکاسی آکبند از فرودگاه‌های کره به این کشور وجود ندارد و حتی اگر فردی بگوید که من عکاس هستم، می‌گویند دوربین باید مصرف شده باشد و حق ورود دوربین نو غیرکره‌ای را ندارید.»\nبه جز سخنگوی انجمن تولیدکنندگان لوازم خانگی، کیوان گردان از مدیران وزارت صنعت، معدن و تجارت نیز روز ۱۲ مهر در یک برنامه تلویزیونی گفته: \n\n«کشور‌های صنعتی در ابتدای راه‌اندازی صنایع خود سیاست‌های محکمی در واردات داشته‌اند و به‌عنوان نمونه؛ کره جنوبی ۱۲ سال واردات لوازم خانگی را ممنوع اعلام کرد.»",
  "rating": "outrageous"
}