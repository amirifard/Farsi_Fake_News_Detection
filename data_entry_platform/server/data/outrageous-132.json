{
  "title": "واکسن‌های کرونا می‌توانند عوارض خطرناک داشته باشند که با حجامت رفع می‌شوند.",
  "body": "حسین خیراندیش که با نام «حکیم خیراندیش» و خود را به عنوان «پدر طب سنتی-ایرانی» معرفی می‌کند در این ویدئوی هفت دقیقه‌ای در پاسخ به این سوال که آیا باید واکسن کرونا تزریق کرد یا نه می‌گوید نباید این کار را انجام داد زیرا تصمیم‌گیرانی که توصیه به زدن واکسن می‌کنند، به عقیده او «پاسخی ندارد که آیا این واکسن موجب جلوگیری یا ابتلا به کرونا خواهد شد یا نه.»\n\nاو ادعا می‌کند «آخرین گزارش‌های جهانی» را درباره واکسن کرونا دیده و می‌گوید مقاله‌ای در تایمز منتشر شده که واشنگتن‌پست هم آن را منتشر کرده است که در نهایت آنها هم به این نتیجه رسیده‌اند که باید نمک مزمزه کرد و ادعایی درباره اثربخش بودن واکسن‌ها در این مقاله دیده نمی‌شود.\n\nخیراندیش در ادامه می‌گوید که معتقد است این واکسیناسیون راه به جایی نمی‌برد و البته اگر کسی می‌خواهد واکسن بزند، بهتر است واکسن ایرانی مثل برکت بزند. او می‌گوید واکسن‌های کرونا به خصوص برای کسانی که بیماری‌های زمینه‌ای دارند، عوارض سریع ایجاد می‌کنند و به همین دلیل فرد باید تا ۷۲ ساعت حجامت کند و با این کار از افزایش «بلغم‌»  جلوگیری کند. بلغم یکی از اخلاط چهارگانه است که مروجان طب سنتی معتقدند طبعی سرد و مرطوب دارد که البته پایه و اساس علمی ندارد.\n\nاو می‌گوید واکسن کرونا افراد را کور می‌کند در پایان نیز می‌گوید حقایقی که مطرح کرده سال‌ها بعد بر همه عیان خواهد شد.",
  "rating": "outrageous"
}