{
  "title": "نه فقط ما که تمام دنیا روی لباس حساس هستند. در کشورهای لائیک دانشگاه‌ها و برخی رستوران‌ها قانون پوشش دارند.",
  "body": "کشورهای لائیک و بی‌دینی وجود دارند که نسبت به پوشش حساس هستند و حتی برای ورود به برخی رستوران‌ها، قانون لباس را دارند و باید با فلان لباس و فلان کفش و... وارد این رستوران شوید و یا اگر می‌خواهید وارد دانشگاه شوید، باید قوانین مربوط به پوشش را رعایت کنید و بدون رعایت این قانون، حق ورود به دانشگاه ندارید. چه کسی گفته است ما تنها گروهی هستیم که بر روی مسئله لباس حساسیم؟ تمام دنیا حساس هستند و قوانینی برای آن دارند. ما چون فرهنگ خود را از اسلام گرفته‌ایم، خداوند می‌فرماید جایگاه زن باید جایگاه باوقاری باشد و نباید نگاه جنسی به او باشد و باید با پوشش مناسب، رفت و آمد داشته باشد. جمهوری ما اسلامی است و باید بر اساس اسلام، رفتار نموده و مطابق با آموزه های دینی عمل کنیم و جزو وظایف حاکمیت می‌شود که بر روی مسئله حجاب نظارت داشته باشد. عمل به قانون حجاب، تکلیف حاکمیت است و هیچ مسئولی حق تخطی از آن ندارد.",
  "rating": "outrageous"
}