{
  "title": "در فرانسه هم هزار رجل سیاسی مثل شورای نگهبان، صلاحیت کاندیداها را تعیین می‌کنند.",
  "body": "احمد خاتمی، امام جمعه موقت تهران و عضو فقهای شورای نگهبان، روز ۱۱ خرداد ۱۴۰۰ در برنامه «ایران عزیز ما» مدعی شد: «در فرانسه هم مثل شورای نگهبان هزار رجل سیاسی می‌نشینند  یکی را تعیین می‌کنند و به کمیته انتخابات می‌رود». او با طرح این پرسش که قانون اساسی را قبول دارید یا ندارید؟ خطاب به منتقدان شورای نگهبان گفت: «قانون اساسی به نهاد شورای نگهبان اختیار داده تا نظارت کند و این نظارت هم نظارت استصوابی است. اینکه برخی‌ها می‌گویند چند نفر بنشینند بگویند چند نفر را انتخاب می‌کنیم و شما رای دهید. چه زمانی این حرف‌ها است؟ قانون هست و قانون می‌گوید که کسانی که کاندیدا می‌شوند یک جا‌هایی این‌ها را ارزیابی کنید. در همه جای دنیا هست و در فرانسه هزار رجل سیاسی یکی را تعیین می‌کنند و به کمیته انتخابات می‌رود. سخن این است که قانون اساسی این اختیار را به شورای نگهبان داده است. شورای نگهبان هم بر اساس معیار‌ها از بین این کاندیدا‌ها سخن از رد هم نیست سخن از عدم احراز است».",
  "rating": "outrageous"
}