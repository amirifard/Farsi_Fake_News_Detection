{
  "title": "۹۰ درصد حساب‌های مرتبط با ایران در توییتر غیرمعتبر هستند.",
  "body": "برزو دراگاهی، روزنامه‌نگار ایرانی‌تبار ایندیپندنت به پادکست ایران گفته: « احتمالا بیش از ۹۰ درصد حساب‌های کاربری مرتبط با ایران نامعتبر و ترول هستند». او در این گفت‌وگو مدعی شده کاربران توییتر در تهران و ایران بسیار کم هستند و ایرانیان اکثرا از تلگرام استفاده می‌کنند.\n\n«توییتر فارسی به نظر من به شدت تبدیل به ابزار جنگ شده است و من فکر می‌کنم احتمالا ۹۰ درصد حساب‌های کاربری مرتبط با ایران غیرمعتبر هستند به این معنی که حساب‌های ترولی هستند که توسط گروه‌های گوناگون در تبعید اداره می‌شوند و شاید از سوی دولت‌هایی تامین مالی شوند که با ایران دشمنی دارند. و به نظر من توییتر ابزار بی‌فایده‌ای برای سنجش مسائل ایران است. توییتر شاید برای بررسی مواضع ایرانیان خارج از کشور به کار بیاید ولی ایرانیان زیادی از توییتر استفاده نمی‌کنند، چراکه اولا فیلتر است و دوم تنها جایی نیست که مردم ایران در آن حضور دارند. آنها بیشتر در کانال‌های تلگرامی است که جمع می‌شوند».",
  "rating": "outrageous"
}