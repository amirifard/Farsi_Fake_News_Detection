{
  "title": "چین زباله‌های اتمی خود را در کویرهای ایران دفن می‌کند.",
  "body": "گلشیفته فراهانی، بازیگر و هنرمند ایرانی روز ۹ فروردین ۱۴۰۰ در حساب کاربری خود در توییتر و اینستاگرام، هم به زبان فارسی و هم انگلیسی ادعا کرد کویرهای ایران در حال حاضر محل دفن زباله‌های اتمی چین است. او این مطلب را در پستی اعتراضی نسبت به توافق جمهوری اسلامی ایران و چین منتشر کرد؛ توافقی که سوالات و ابهاماتی درباره آن وجود دارد و مقامات رسمی ایران نیز اعلام کرده‌اند چین تمایلی به انتشار اطلاعات مربوط به آن ندارد.",
  "rating": "outrageous"
}