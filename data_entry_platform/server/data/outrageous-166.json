{
  "title": "مشت‌زدن به سینه، جلوی ورود کرونا به بدن را می‌گیرد.",
  "body": "یک ویدئوی تلگرامی که در کانال پرطرفدار لالالند منتشر شده، ادعا می‌کند با زدن مشت به قفسه سینه و جناغ، می‌توان جلوی ورود ویروس کرونا به بدن را گرفت. این البته یکی از ادعاهایی است که در این ویدئوی پنج دقیقه‌ای مطرح می‌شود و بخشی از چهار توصیه‌ی این فرد برای افزایش سلامتی است. او می‌گوید با مالیدن دست‌ها به هم، زدن ناخن‌ها به هم، مشت زدن به جناغ سینه و گذاشتن انگشت وسط بالای لب، می‌توان سلامتی بدن را تضمین کرد. ما در این مطلب، ادعاهای دیگر او را بررسی نمی‌کنیم و تنها به سراغ ادعایی می‌رویم که می‌گوید ضربه جناغ سینه، جلوی ورود کرونا را می‌گیرد.",
  "rating": "outrageous"
}