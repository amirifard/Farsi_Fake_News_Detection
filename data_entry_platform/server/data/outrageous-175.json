{
  "title": "دیسکو مکه با قرائت قرآن آغاز شد.",
  "body": "محمد حسینی معاون امور راهبردی، دولت و مجلس مجمع تقریب مذاهب اسلامی و وزیر پیشین فرهنگ و ارشاد اسلامی در دولت محمود احمدی نژاد روز ۱۴ مرداد ۱۳۹۹ در توئیتر با انتشار ویدئویی نوشت: «دیسکوی مکه با قرائت قرآن آغاز شد». او با اعلام این خبر، آل سعود را «خبیث‌تر از یهود» خواند و بر آن لعنت فرستاد. \nدر این ویدئو زنی که پوشش او محو شده آیاتی از قرآن (سوره حمد) را روی سن می‌خواند. با این که تصویر محو شده اما مشخص است که زن خواننده حجاب ندارد و روی سن در حال اجرا است. زیر این ویدئو هم تصویر ثابتی از محمدبن‌سلمان، ولیعهد عربستان سعودی قرار دارد که پشت او پرچم اسراییل قرار دارد و کنار آن بزرگ نوشته شده «آل یهود».",
  "rating": "outrageous"
}