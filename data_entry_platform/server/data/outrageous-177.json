{
  "title": "ناسا تصاویری از یک شیء ناشناس در اطراف خورشید ضبط کرد",
  "body": "اسپوتینک در مطلبی نوشت:  «یک یوفو شناس ادعا کرد ماهواره ناسا یک سفینه مکعبی شکل فضایی که ۱۰ برابر بزرگتر از زمین بوده را عکس برداری کرده است . این شی مرموز توسط رصدخانه خورشیدی و هور سپهری یا سوهو (SOHO) با همکاری آژانس فضایی اروپا رصد شده است. مأموریت این رصدخانه که در سال ۱۹۹۶ آغاز شد، بررسی فضای داخلی و خارجی خورشید بود. در ۲۵ سال گذشته، سوهو همچنین بیش از سه هزار دنباله دار را کشف کرده است. \n\nیک یوفولوژیست برجسته ادعا می‌کند که ماهوار سوهو ناسا تصاویری از \"یک شی مکعبی شکل بیگانه ضبط کرده که ۱۰ برابر بزرگتر از زمین است.  «اسکات وارینگ» یوفو شناس (شخصی که به مطالعه گزارش‌ها، پرونده‌های بصری، شواهد فیزیکی و دیگر پدیده‌های مرتبط با اشیاء ناشناس پرنده یا به اختصار یوفوها می‌پردازد) برجسته در پستی در وبلاگ خود که به یوفوها اختصاص دارد نوشته است: این فضاپیمای عظیم به منظور جمع آوری انرژی از خورشید می‌آید و می‌رود. \n\nوارینگ در پست خود نوشت: عقیده بر این است که این شی مکعبی شکل، فضایی توخالی را در خورشید ایجاد کرده تا در آن زندگی کنند و از آن انرژی بگیرند یا ذرات خاصی وجود دارد که ما هنوز از وجود آن آگاه نیستیم و این فضاپیما در حال جمع آوری آن ذرات نادر است. در هر صورت این خورشید آن‌ها است و از آن ما نیست و ما به‌اندازه آن‌ها کنترلی بر روی خورشید نداریم. \n\nبا این حال دانشمندان ناسا تردید دارند که این مکعب فضایی منشا فرازمینی داشته باشد.  «جیمز اوبرگ» کارمند پیشین آژانس فضایی در این خصوص گفت: که بیشتر رؤیت یوفوها به اجسامی مربوط می‌شود که جلوی دوربین‌ها شناور است. اوبرگ به دیلی اکسپرس گفت: \"من تجربه کافی با پرواز فضایی واقعی داشته‌ام که درک کنم آنچه که در بسیاری از فیلم‌ها مشاهده می‌شود، چیزی غیر از هنجارهایی از پدیده‌های کاملا دنیوی نیست که در تنظیمات عجیب و غریب دوربین‌ها رخ می‌دهند. ",
  "rating": "outrageous"
}