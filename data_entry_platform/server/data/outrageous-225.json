{
  "title": "در همه دنیا برای پوشش دانشجویان در دانشگاه قوانین سختی وجود دارد.",
  "body": "گروه علمی و دانشگاهی خبرگزاری فارس در گزارشی به قلم شهین مردانی مدعی شده: «در همه دنیا برای پوشش دانشجویان در دانشگاه قوانینی بعضا سخت وجود دارد که دانشجویان در محیط دانشگاه ملزم به رعایت آن هستند.» نویسنده این گزارش، برای اثبات این ادعا، مخاطبان را به دانشگاه‌های آمریکا، کانادا، انگلستان، ایتالیا، فرانسه و استرالیا ارجاع داده تا نشان دهد که وجود قوانین سخت‌گیرانه برای پوشش دانشجویان، مختص دانشگاه آزاد اسلامی نیست، بلکه امری رایج در جامعه دانشگاهی کشورهای غربی است. اساسا آن‌گونه که نویسنده در مطلبش به آن اشاره کرده، این گزارش در پاسخ به واکنش‌های صورت گرفته به بخشنامه دانشگاه آزاد اسلامی با عنوان «دستورالعمل آراستگی و شئون فرهنگی و رفتاری» تهیه شده است.",
  "rating": "outrageous"
}