{
  "title": "ایران تا هزار سال دیگر گاز و تا ۳۰۰ سال دیگر نفت دارد",
  "body": "محمدجواد ابطحی؛ نماینده خمینی‌شهر در مجلس شورای اسلامی گفته: «ایران تا هزار سال دیگر گاز و تا ۳۰۰ سال دیگر نفت دارد.»\n\nآقای ابطحی که عضو فراکسیون نمایندگان ولایی مجلس است روز دوشنبه ۲۲ مرداد ۹۷ به خبرگزاری خانه ملت گفته است: «مذاکره با آمریکا با هیچ عقل سلیمی سازگار نیست. اکنون زمان آن فرا رسیده تا بازگردیم و توانمندی هسته‌ای خود را افزایش دهیم تا از موضع برتر مذاکره کنیم و از دیپلماسی لبخند و التماس استفاده نکنیم چرا که ایران تا هزار سال دیگر گاز و تا ۳۰۰ سال دیگر نفت دارد پس جایگاه سخن گفتن از موضع قدرت را نیز داریم.»",
  "rating": "outrageous"
}