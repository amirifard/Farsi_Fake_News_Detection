{
  "title": "زارع پور: فقط دو پیام‌رسان اینترنتی در کشور فیلترند",
  "body": "وزیر ارتباطات و فناوری اطلاعات برای چندمین بار در چندماه گذشته از شروع محدودیت اینترنت بر حمایت از پیام‌رسان‌های داخلی تاکید کرد و گفت:‌ «وزارت ارتباطات موظف به فراهم کردن ابزارهای لازم برای تسهیل ارتباطات مردم است و زمانی که یک پیام‌رسان خارجی با محدودیت مواجه می‌شود، باید زمینه جایگزینی پیام‌رسان‌های داخلی را فراهم کنیم.» \nدرحالی که پیش از این وزیر ارتباطات کاربران یکتای پیام‌رسان‌های داخلی را نزدیک ۳۰ میلیون اعلام کرده بود در جدیدترین آمار با اعلام اینکه  پیام‌رسان‌های داخلی از بلوغ قابل قبولی برخوردار هستند، گفته است که حدود ۴۰ میلیون کاربر در این پیام‌رسان‌ها فعالیت می‌کنند و روزبه‌روز کیفیت آنها بیشتر می‌شود.\nاو با اعلام اینکه تنها دو سرویس در کشور فیلتر شده‌اند گفت:‌«ده‌ها پلتفرم خارجی برای ارتباط با خارج از کشور نظیر imessage ،FaceTime ،Imo ،Discord و دیگر پیام‌رسان‌های خارجی برای ارتباط با خارج از کشور وجود دارد.»\nزارع‌پور با بیان اینکه حداکثر ۱۰ درصد نیاز کشور برای ارتباطات با خارج از کشور است،‌ یادآور شد که حالا ۹۰ درصد نیاز کشور داخلی است و پلتفرم‌های داخلی نیز اکنون توانایی میزبانی از مردم را در پلتفرم‌های تعیین شده را دارند.",
  "rating": "outrageous"
}