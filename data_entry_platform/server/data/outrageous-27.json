{
  "title": "۳۰ سال پیش در فیلیپین مردم محجبه بودند اما بی‌حجابی رواج پیدا کرد و خانواده به هم خورد",
  "body": "دبیر شورای عالی انقلاب فرهنگی در نشستی اینترنتی، به تاریخ ۱۱ اردیبهشت ۱۴۰۲، گفته است: «در کشور فیلیپین ۳۰ سال پیش مردم محجبه بودند اما بی‌حجابی رواج پیدا کرد و خانواده به هم خورد.»\n\nاولین بار نیست که چنین چیزی گفته می‌شود. او پیش از این نیز اظهارات مشابهی درباره فیلیپین مطرح کرده و گفته بود:\n\n«در کشورهایی که مسیحیت کاتولیک هستند خب کاتولیک‌ها یک مقداری و ارتدوکس‌ها پایبندیشان از پروتستان‌ها بعضا بیشتر است یکی از کشورهایی که مذهب کاتولیک را دارند فیلیپین است ۹۰ درصد مردم در فیلیپین کاتولیک هستند، ۱۰ درصد هم حالا مسلمان و ادیان دیگر.\nدر فیلیپین ۳۰ سال پیش یک خانم بدحجاب دیده نمی‌شد یعنی همه خانم‌ها محجبه بودند الان در فیلیپین حالا چه در مانیل چه در شهرهای دیگر یک خانم باحجاب که چه عرض کنم، حتی نیمه حجاب بگوییم مثلاً متعارف نمیبینید. اکثراً با فرهنگ برهنگی زندگی می‌کنند و آنقدر نظام خانواده در این سال در اثر رسانه متزلزل شده است که دیگر در همین دو سه سال اخیر برای صدور شناسنامه بچه‌ها نام پدر را حذف کرده‌اند یعنی فقط در شناسنامه بچه‌ها نام مادر است».",
  "rating": "outrageous"
}