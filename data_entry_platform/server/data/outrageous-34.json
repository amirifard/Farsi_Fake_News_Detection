{
  "title": "نام خیابان سهروردی شمالی به شهید جورج فلوید تغییر کرده است",
  "body": "این روزها در شبکه‌های اجتماعی فارسی‌زبان مثل اینستاگرام و توییتر، گفته می‌شود خیابان سهروردی شمالی در تهران به نام «پورن استار شهید جورج فلوید» نام‌گذاری شده است.\nحساب اینستاگرامی royalcouncilofiran با بیش از ۲۰۰هزار دنبال‌کننده درباره این عکس نوشته: «تغییر نام خیابان سهرودی شمالی به خیابان پورن استار شهید جورج فلوید!\n\nالبته که به جای خندیدن باید گریست به حال این کشوری که در چنگال این بیسوادان قداره کش گرفتار شده است. آن از رئیس جمهور شش کلاسه و این از شهردار منطقه هفت تهران که هنوز معنی کلمه پورن استار را که نمیداند هیچ، یک خیابان را به نام یک ستاره فیلمهای مستهجن تغییر نام میدهد. شایان ذکر است برای تغییر نام یک خیابان چندین مرجع و مسئول منجمله شهردار منطقه ملزم به تصدیق و امضای فرمهای مربوطه هستند.»\nبه همراه این گفته، عکسی منتشر شده که به نظر می‌رسد در آن فردی در حال نصب تابلوی خیابانی به نام جورج فلوید است.",
  "rating": "outrageous"
}