{
  "title": "بعید می‌دانم بستن داروخانه و رستوران به‌ علت بی‌حجابی باشد",
  "body": "محمد مهدی اسماعیلی، وزیر فرهنگ و ارشاد اسلامی روز ۱۲ بهمن گفت: «بعید می‌دانم بستن داروخانه و رستوران به‌ علت بی‌حجابی باشد، و ممکن است به دلیل عدم رعایت قانون در برخی از موارد باشد.»\n\nاو که در حاشیه جلسه هیات دولت با خبرنگاران حرف می‌زد در همزمان از تاسیس نهادی با عنوان «قرارگاه زیست عفیفانه» خبر داد و تاکید کرد :«دولت معتقد است که مساله حجاب یک مسئله فرهنگی و اجتماعی است و این مساله جز راه فرهنگی و اجتماعی راه دیگری برای مدیریت ندارد.»\n\nاسماعیلی گفت که برخورد با موضوع حجاب به خواست ابراهیم رییسی، به قالب فرهنگی رفته و به وزارت ارشاد واگذار شده ‌است. این اظهارنظر هم که بستن داروخانه و رستوران تاکنون به علت بی‌حجابی صورت نگرفته، در پاسخ به سوال خبرنگاری بود که پرسید آیا پلمب کردن مکان‌هایی مثل داروخانه‌ها و … هم جزو مسئولیت «قرارگاه زیست عفیفانه» زیر نظر وزارت ارشاد است یا وزارت کشور.",
  "rating": "outrageous"
}