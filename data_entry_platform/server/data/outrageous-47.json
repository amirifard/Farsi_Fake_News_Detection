{
  "title": "رئیس جمهوری آمریکا همیشه کیفی برای دستور قطع اینترنت جهانی همراه دارد.",
  "body": "در شبکه افق صدا و سیمای جمهوری اسلامی ایران که تحت هدایت سازمان هنری رسانه‌ای اوج، وابسته به سپاه پاسداران انقلاب اسلامی است، در یک برنامه تلویزیونی ادعا شد که رئیس جمهوری ایالات متحده، همیشه دو کیف حمل می‌کند «یک کیف دستور حمله نظامی هست، دیگری کیفی است که در آن دستور قطع اینترنت جهانی داده می‌شود.»\nمحمد لسانی که خود را با عناوینی همچون فعال و پژوهشگر رسانه، مشاور و مجری پروژه های نوآورانه ارتباطی معرفی می‌کند در یک گفت‌وگوی تلویزیونی ادعا کرده:\n\n«اتفاقات روزمره مردم نباید لنگ اینترنت جهانی باشد. همراه رئیس جمهوری آمریکا همیشه دو کیف حمل می‌شود؛ یک کیف دستور حمله نظامی است و دیگری کیفی است که درش دستور قطع اینترنت جهانی داده می‌شود.\nسه سرور از ۶ سرور جهانی در حوزه اینترنت در ایالات متحده قرار گرفته. رئیس جمهوری آمریکا هر زمان احساس بکند که اینترنت علیه او هست، میاد ورود میکنه. این مسئله خیلی مهمه.\nبعضی ها میگن که ایران نگاهش به حوزه فناوری سیاسیه. من دارم میگم خود ایالات متحده رو ببینید چگونه طرحی که هست به عنوان کیل اینترنت یعنی کشتن اینترنت در اختیار رئیس جمهور آمریکاست به خاطر این که اگر احساس بکنه که تهدیدات حوزه تروریستی علیه ایالات متحده داره … میشه.»",
  "rating": "outrageous"
}