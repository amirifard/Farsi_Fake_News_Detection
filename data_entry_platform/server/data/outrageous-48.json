{
  "title": "حجاب اجباری به آمریکا رسید، مجلس نمایندگان میزوری آمریکا، قوانین سخت‌تری را برای پوشش زنان آمریکایی به تصویب رساندند.",
  "body": "کانال تلگرامی مصاف‌ نزدیک به اصول‌گرایان تندرو و وابسته به علی اکبر رائفی‌پور، پستی با این عنوان منتشر کرده: «حجاب اجباری به آمریکا رسید! حالا زنان آمریکایی برای «زن، زندگی، آزادی» مبارزه کنند!»\n\nاین کانال تلگرامی در ادامه از تصویب قانونی در مجلس نمایندگان ایالت میزوری آمریکا خبر داد که به ادعای این کانال:\n\n«قوانین سخت‌تری را برای پوشش زنان به‌عنوان بخشی از یک بسته قانونی جدید به تصویب رساندند. در این قانون، زنان ملزم شده‌اند با پوشیدن ژاکتی مانند کت، ژاکت کش‌بافی یا کت بافتنی شانه‌های خود را بپوشانند.»\nاسکرین شاتی از یک گفت‌وگوی CNN با کسی که به نظر می‌رسد یکی از نمایندگان مجلس ایالتی باشد هم به همراه این پست منتشر شده با این تیتر: «قانون‌گذار میزوری کد لباس سختگیرانه برای زنان نماینده مجلس ایالتی را پس می‌زند».",
  "rating": "outrageous"
}