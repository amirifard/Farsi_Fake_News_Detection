{
  "title": "سالگرد قاسم سلیمانی بدون تبلیغ و به صورت خودجوش برگزار می‌شود.",
  "body": "علی خامنه‌ای، رهبر جمهوری اسلامی، در دیدار با خانواده و اعضای ستاد بزرگداشت قاسم سلیمانی گفت که در سال گذشته و امسال در سالگرد قاسم سلیمانی هیچ «تبلیغی» نشده و «دستوری از جایی صادر» نشده و مردم به صورت «خودجوش» از او یاد می‌کنند. او در این اظهارات تاکید کرد: \n\n«سال گذشته که دوّمین سالگرد شهید سلیمانی بود، من نگاه میکردم به سطح جامعه و خبرهایی که می‌آمد، میدیدم بدون اینکه تبلیغی بشود، بدون اینکه دستوری از جایی صادر بشود، مردم همین طور خودجوش دارند یاد این شهید را زنده نگه میدارند. امسال هم همین جور است. خب الحمدلله در این زمینه‌ها ما هیچ مشکلی، کمبودی نداریم.»",
  "rating": "outrageous"
}