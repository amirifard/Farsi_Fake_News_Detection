{
  "title": "در مدت یک سال و نیم درگیری مستقیم با آمریکایی‌ها توانستیم بیش از ۵۲ نفر تلفات بگیریم و در مقابل ما ۹ شهید دادیم.",
  "body": "سردار دریادار علیرضا تنگسیری فرمانده نیروی دریایی سپاه در صحبت‌هایی در ۳۰ مهرماه ۱۴۰۰ توسط خبرگزاری‌های مختلف پوشش داده شد، مدعی شد:\n\nنیروی دریایی سپاه با استفاده از قایق‌های تندرو در مدت یک سال و نیم درگیری مستقیم با آمریکایی‌ها توانست بیش از ۵۲ نفر تلفات از آن‌ها بگیرد و در مقابل، ما ۹ شهید دادیم؛ همچنین در این مدت ما چهار قایق را از دست دادیم، ولی آمریکایی‌ها سه فروند ناو شامل ناوهای ساموئل رابرت، سی اور سی تی و سانگاری و نیز دو فروند بالگرد را از دست دادند.\nدر متنی که خبرگزاری‌های مختلف از این صحبت‌ها منتشر کرده‌اند، این صحبت‌ها در میانه توضیحات درباره وضعیت فعلی تجهیزات دریایی سپاه و امکانات این نیرو در زمان حال بیان شده‌است. اما خبرگزاری فارس، یک روز بعد، توضیحات بیشتری درباره این ادعا منتشر کرد که معلوم شد ادعای سردار تنگسیری نه درباره یک واقعه جاری بلکه در مورد مجموعه درگیری‌های نظامی است که حدود ۳۵سال پیش در طی بیش از یک سال (۲ مرداد ۱۳۶۶ تا ۴ مهر ۱۳۶۷) در خلیج فارس رخ داد و با نام کلی «جنگ نفتکش‌ها» از آن یاد می‌شود.",
  "rating": "outrageous"
}