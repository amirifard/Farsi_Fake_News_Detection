{
  "title": "ایران در تمام شاخص‌های سلامت با فاصله کشور اول منطقه است",
  "body": "بهرام عین‌اللهی وزیر بهداشت، درمان و آموزش پزشکی روز ۸ آذر ۱۴۰۱ در هفتمین «همایش سلامت و فرماندهان» مدعی شد: «ایران در تمام شاخص‌های سلامت با فاصله کشور اول منطقه است». او در این همایش با اشاره به اینکه پیش از انقلاب برای کمترین کارها مجبور به اعزام بیمار به خارج از کشور بودیم گفت:\n\n«در نشستی که یک ماه پیش در قاهره داشتیم، ایران در تمام شاخص‌های سلامت با فاصله از کشورهای دیگر در سطح منطقه جلو بوده. تنها در شاخص سیگار عقب بودیم که ۱۳ درصد مرگ و میرمان ناشی از سیگار است. ارزانی سیگار و در دسترس بودن آن باعث شده خوب نباشیم».\nعین اللهی پیشتر در ۴ آبان ۱۴۰۱ نیز این ادعا را مطرح کرده‌بود:\n\n«خوشبختانه تمام شاخص‌های نظام سلامت ایران به اذعان سازمان بهداشت جهانی در منطقه با فاصله زیاد از سایرین در رتبه اول قرار دارد».",
  "rating": "outrageous"
}