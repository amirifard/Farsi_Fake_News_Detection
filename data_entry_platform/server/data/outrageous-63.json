{
  "title": "می‌توانستیم از تیر جنگی استفاده کنیم ولی نکردیم.",
  "body": "علی بهادری جهرمی، سخنگوی دولت ابراهیم رئیسی روز ۱۷ آبان ۱۴۰۱ در مهدیه تهران در جلسه پرسش و پاسخ با دانشجویان دانشگاه صدا و سیما درباره ادعای مماشات با معترضان از سوی دولت، ادعا کرد که حساب معترضان از دشمن جداست.\n\nاو در بخشی از صحبت خود می‌گوید دشمن تلاش می‌کند دولت را در تله «کشتن معترضان» بیندازد اما دولت در حدود ۴۵ روز گذشته در این تله نیفتاده است. او در ادامه گفت:\n\n«مثل آب خوردن بود دولت از روز اول به نیروی انتظامی اجازه استفاده از گلوله جنگی بدهد و هر کسی هم که به خیابان آمد تق، تق، تق بزند، مردم هم کپ کنند و در خانه بنشینند. حداقل این دولت هرگز همچین کاری نمی‌کند. چون معترض، بچه و خانواده اوست.»",
  "rating": "outrageous"
}