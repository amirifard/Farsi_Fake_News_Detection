{
  "title": "توضیح پلیس پایتخت درباره ماجرای رخ داده در یک هنرستان دخترانه",
  "body": "مرکز اطلاع‌رسانی پلیس پایتخت درباره ماجرای رخ داده در مجاورت یک هنرستان در خیابان کارون توضیحاتی را ارائه کرد.\n\nبه گزارش ایسنا، درپی انتشار تصاویری از یک هنرستان دخترانه در فضای مجازی، مرکز اطلاع‌رسانی پلیس پایتخت در اطلاعیه‌ای اعلام کرد:« بعدازظهر امروز و درپی اعلام وقوع یک مورد درگیری در مجاورت یک هنرستان دخترانه در خیابان کارون، عوامل کلانتری و ماموران پلیس در محل حاضر شده و رسیدگی به موضوع را در دستور کار خود قراردادند که در جریان آن مشخص شد که درگیری میان تعدادی از اراذل و اوباش رخ داده است.»\n\n\nدر ادامه این اطلاعیه با اشاره به اینکه «این درگیری که در مجاورت یک هنرستان دخترانه رخ داده بود، منجر به نگرانی تعدادی و والدین و دانش‌آموزان شده بود.» آمده است: «عوامل درگیری از سوی ماموران پلیس شناسایی و دستگیر شدند. همچنین شایعات منتشر شده در فضای مجازی به هیچ عنوان مورد تایید نیست.»",
  "rating": "outrageous"
}