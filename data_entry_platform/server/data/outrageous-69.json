{
  "title": "کریم بنزما درباره اغتشاشات ایران گفته حجاب از اصول اساسی اسلام است.",
  "body": "کاظم موسوی، نماینده اردبیل در مجلس یازدهم، روز ۲۷ مهر ۱۴۰۱ گفته است:\n\n«کریم بنزما آن فوتبالیست معروف که چند شب پیش توپ طلایی را دریافت کرد درباره اغتشاشات ایران از ایشان سوال کردند و در جواب گفت حجاب از اصول اساسی اسلام است»\nاین گفته در واکنش به گفته‌های صحبت‌های اخیر علی دایی درباره کشته شدن اسرا پناهی نوجوان در اردبیل بیان شده است.\n\nآقای موسوی، به طور مشخص گفته کریم بنزما فوتبالیست فرانسوی این حرف‌ را در زمان دریافت جایزه توپ طلای سال ۲۰۲۲ گفته است، در حالی که در گفته‌های کریم بنزما در مراسم توپ طلا هیچ اشاره‌ای به موضوع ایران یا حجاب نشده است.\n\nبنزما در گفته‌های کوتاه خود پس از دریافت جایزه توپ طلای سال ۲۰۲۲ در شامگاه ۲۵ مهر ۱۴۰۱ صرفا از دریافت این جایزه ابراز خشنودی کرده، سپس به الگوهایش در فوتبال (زیدان و رونالدو) اشاره و از خانواده و هم‌تیمی‌های خود در رئال مادرید تشکر کرده است.",
  "rating": "outrageous"
}