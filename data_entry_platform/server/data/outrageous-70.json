{
  "title": "پشت پا زدن زنان غربی به فمینیسم",
  "body": "کانال تلگرامی «بی‌سیم‌چی مدیا» از گروه‌های موسوم به ارزشی ویدئویی با آرم BBC3 بازنشر کرده و در توضیح آن نوشته است:\n\n«زنان غربی در حال بازگشت به گذشته و پشت پا زدن به جریان برده داری سرمایه داران از زنان (با نام #فمنیسم) اند! آنوقت زن شرقی به دنبال استفراغ زن غربی (چیزی که خورده و حالا پس داده) است!»\nدر این ویدئو ما سه زن را می‌بینیم که می‌گویند شاغلند اما خسته‌ شده‌اند و دیگر نمی‌خواهند کار کنند و دوست دارند استراحت کنند، آشپزی کنند، با مردانی پولدار ازدواج کنند که دیگر نیاز به کار کردن نداشته باشند و در یک کلام به گفته خودشان «به عقب برگردند».\n\nاحتمالا گردانندگان این کانال تلگرامی این پست را در واکنش به فضای اعتراضات این روزهای ایران و نقش فعال زنان در آن، منتشر کرده‌اند.",
  "rating": "outrageous"
}