{
  "title": "نیروهای امنیتی برای برخورد با اعتراضات، از سلاح گرم استفاده نکرده و تمامی جان باختگان، توسط «ضد انقلاب» کشته شده‌اند",
  "body": "روز یکشنبه ۱۰ مهر، شرق با انتشار مصاحبه‌ای با حسین میرزایی، نماینده مردم اصفهان در مجلس، از قول او نوشت: «نیروهای امنیتی ما سلاح گرم به همراه نداشتند، همه کسانی که کشته شدند را ضدانقلاب کشته است.» این عضو کمیسیون فرهنگی مجلس در این باره گفت:\n\nتیراندازی در دانشگاه‌ها کار ضد انقلاب است… نیروهای امنیتی ایران سلاح گرم به همراه نداشتند… اگر کسی اسناد و مدارکی دارد که نیروهای مسلح ما شلیک کردند، اسناد را بفرستد که بررسی کنیم. اصلا در دستور کار نیروهایی که برخورد می‌کردند، سلاح گرم نبوده است. اصلا سلاح گرم نداشتند… نیروهای ما دستور داشتند سلاح گرم نبرند. این افراد به دست ضد انقلاب کشته شده‌اند. همه این افراد به دست ضد انقلاب کشته شدند. سلاح گرم اصلا توسط نیروهای ما به کار برده نشده‌است.",
  "rating": "outrageous"
}