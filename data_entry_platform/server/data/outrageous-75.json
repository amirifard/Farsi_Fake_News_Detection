{
  "title": "مردم سالاری به صورت فراگیر در ساختار جمهوری اسلامی نهادینه و به رویه‌ی اساسی نظام تبدیل شده است.",
  "body": "ابراهیم رئیسی، رئیس‌جمهوری ایران روز چهارشنبه ۳۰ شهریور در سخنرانی مجمع عمومی سازمان ملل گفته است:\n\n«مردم‌سالاری بصورت فراگیر در ساختار حکومتی جمهوری اسلامی نهادینه و به رویه‌ی اساسی نظام تبدیل شده است.»\nاولین بار نیست که مقام‌های جمهوری اسلامی مدعی مردم‌سالاری در ایران می‌شوند.\n\nبه عنوان نمونه، علی خامنه‌ای رهبر جمهوری اسلامی در یک سخنرانی به تاریخ ۲۹ بهمن ۱۳۹۹ گفته بود:\n\n«[جمهوری اسلامی] مدیریت کشور را از یک حکومت استبدادی پادشاهی و فردی تبدیل کرد به یک حکومت مردمی و جمهوریت و مردم‌سالاری [کرد]. امروز حاکم بر سرنوشت ملت ایران خود مردمند؛ مردمند که انتخاب می‌کنند.»\n\nیا در یک نمونه دیگر، حسن روحانی، رئیس‌جمهوری پیشین ایران در مراسم ۲۲ بهمن سال ۱۳۹۷ گفته بود:\n\n«امروز در جامعه یک دموکراسی و مردم‌سالاری به معنای واقعی کلمه وجود دارد.»",
  "rating": "outrageous"
}