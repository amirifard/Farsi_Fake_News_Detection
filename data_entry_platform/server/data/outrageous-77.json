{
  "title": "لباس مهسا امینی در لحظه بازداشت با آنچه در تصویر کلاس آموزشی منتشر شده متفاوت بوده.",
  "body": "حسین رحیمی، فرمانده انتظامی تهران بزرگ در نشست خبری روز ۲۸ شهریور خود مدعی شده که لباس مهسا امینی در لحظه دستگیری «نامناسب» بوده و بعد مناسب شده است.\n\nاو در پاسخ به سوال خبرنگاری که پرسیده بود:\n\n«اولین تصویری که از خانم مهسا امینی در ماشین گشت ارشاد منتشر شد نشان داد که لباس ایشان به اصطلاح مناسب است آیا لباس ایشان در لحظه دستگیری هم همینطور مناسب بوده یا نه؟»\n\nپاسخ داد: «خیر».\n\nرحیمی در ادامه در توضیح این ادعا افزود:\n\n«۴ تا خانم بودند و دو تا آقا، ۶ نفر بودند، ۳ تا خانم با تذکر قابل رفع بوده و همانجا توی اون صحنه می‌گویند شما تشریف ببرید، در حالی که آنها هم در همان وهله اول مشمول بحث عدم رعایت شئونات می‌شدند… با اون (مهسا امینی) به اصطلاح دیگر قابل ادامه نبوده و انتقال دادند … نه آن ۴خانم و آن ۲ تا آقا مقاومتی کردند و حتی یک کلمه بحث شده و نه خانم مهسا، هیچ بحثی نبوده.»",
  "rating": "outrageous"
}