{
  "title": "ماموران گشت ارشاد، باتون و وسیله‌ای برای ضرب و شتم همراه ندارند.",
  "body": "بازتاب‌های رسانه‌ای و اعتراض‌ها به درگذشت مهسا (ژینا) امینی در ایران ادامه دارد؛ دختر ۲۲ ساله‌ای که گشت ارشاد او را روز ۲۲ شهریور ۱۴۰۱ در نزدیکی متروی حقانی در تهران دستگیر کرد و روز ۲۵ شهریور در بیمارستان کسری از دنیا رفت.\nنیروی انتظامی ادعا می‌کند او «به ‌طور ناگهانی دچار عارضه قلبی شده» اما شاهدان عینی در گفت‌وگو با رسانه‌ها از جمله رادیو زمانه گفته‌اند او در ون گشت ارشاد «مورد ضرب و شتم» قرار گرفته است.\n\nدر این میان، احمد وحیدی، وزیر کشور نیز درباره این ماجرا اظهار نظر کرده است.\n\nایسنا از قول او می‌نویسد: «تاکنون هیچ ضرب و شتمی از سوی دستگاه‌های نظارتی به ما گزارش نشده است. ما روی این مسأله حساس بودیم. البته ماموران وسیله‌ای هم برای ضرب و شتم همراه ندارند. آنها (ماموران گشت ارشاد) باتوم [باتون] و وسیله‌ای ندارند. آنها تعدادی خانم از پرسنل رسمی فراجا هستند.»",
  "rating": "outrageous"
}