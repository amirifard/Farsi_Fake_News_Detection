{
  "title": "در خارج از ایران دانشجویان به خاطر رعایت نکردن قوانین پوشش از دانشگاه اخراج می‌شوند.",
  "body": "گروه دانشگاه خبرگزاری فارس؛ دانشگاه یا University نهادی است برای آموزش و ارائه مدرک به افراد مایل به ادامه تحصیل در سطوح آموزش عالی و قطعا اهم اهداف افراد از تحصیل در دانشگاه می‌تواند ارتقای سطح علمی جامعه، کمک به بشریت با رشد دانش و کمک به صنعت کشور باشد. البته اهداف افراد طیف گسترده‌ای دارد که در این مطلب نمی‌گنجد.\n\nاما مبحث ما به تعریف دانشگاه خلاصه نمی‌شود چرا که به هر حال تمام افراد بنا به ارتباطی که با دانشگاه داشته‌اند تعریفی از این نهاد دارند، آنچه ما می‌خواهیم بدانیم این است که آیا دانشگاه به عنوان یک نهاد علمی و آموزشی باید دارای اصولی برای پوشش باشد یا خیر.\n\nبا یک جستجوی کوتاه در اینترنت متوجه می‌شویم که هر نهادی یا حتی هر مجلسی نیاز به پوشش خاص خود دارد و اصولی برای پوشش در هر محفلی در تمام دنیا تعریف شده است و دانشگاه به عنوان یک نهاد علمی و فرهنگی نیز از این قاعده مستثنی نیست.\n\nلذا خالی از لطف نیست که بیشتر درباره نوع پوشش در دانشگاه‌های دنیا بدانیم.",
  "rating": "outrageous"
}